---
title: 'Het meer van Genève'
date: '2016-06-29T13:50:21+00:00'
status: publish
permalink: /het-meer-van-geneve
author: 'Ruud Meijns'
excerpt: ''
type: post
id: 827
featured_image: /images/het-Meer-v-G.jpg
categories:
    - Historie
tags:
    - '''t Boomgaard Pad'
    - '''t Prinsse Pad'
    - 'De Braak'
    - 'Het Meer van Genève'
    - Lijnbaanstraat
    - 'Stormvloed 1775'
    - Zuiddijk
post_format: []
tagline:
    - 'Het Meer van Genève in Zaandam. Ontstaan tijdens een stormvloed.'
---
In Genève hebben ze natuurlijk het meer van Genève. Hoe zou het anders moeten heten? Maar in Zaandam hebben we ook een Meer van Genève gehad.

Het lag achter de Zuiddijk. Deze plas water was veroorzaakt door een stormvloed in het jaar 1775. Dijken braken op verschillende plekken door en een doorbraak van de Zuiddijk zorgde voor het ontstaan van De Braak.

![het Meer v G](/images/het-Meer-v-G.jpg)

Op het kaartje, een uitsnede van een kaart uit 1794 van Jacob Oostwoud, kijken we naar de Zuiddijk en achter de dijk ligt De Braak ligt tussen ’t Boogaard Pad en ’t Prinsse Pad.

Vanwege de stank die vanuit het meertje omhoog steeg werd het ‘Het Meer van Genève’ genoemd, humor is van alle tijd.

![Braak wide](/images/Braak-wide.jpg)

Op dit idyllische plaatje De Braak ofwel Het Meer van Genève. Het lichte, hoge gebouw op de achtergrond is het gemeentehuis van Zaandam. Vanwege de stank is het ‘Meer’ in 1924 gedempt.

![SAM_2145c](/images/SAM_2145c.jpg)

Om een idee te geven wat de huidige situatie is van wat ooit De Braak was, kijken we op deze foto vanuit de Lijnbaanstraat richting Zuiddijk en zien eerste de Tuinierstraat met o.a. het complex van slijterij Vonk. Dan verder via het Boomgaardspad waar Las Vegas staat naar de Touwslagerstraat.

![SAM_2147b](/images/SAM_2147b.jpg)

De steeg die naar de Zuiddijk leidt noem ik maar de Boomgaardsteeg en dan kom je boven op de Zuiddijk uit met aan de ene kant slagerij Schoen en aan de andere kant café De Schot.