---
title: "Zaanse Pophistorie - Boek"
date: '2018-08-20T13:33:20+00:00'
status: publish
permalink: /zaanse-pophistorie-boek
author: 'Ruud Meijns'
excerpt: ''
type: post
id: 5342
featured_image: /images/dizzy-speeldoos.jpg
categories:
    - Historie
tags:
    - bandjes
    - boek
    - 'Rob Hendriks'
    - 'Zaanse Pophistorie'
post_format: []
tagline:
    - 'Boek over de Zaanse Popgeschiedenis'
---

Na jarenlang onderzoek en verzamelen lijkt het er nu echt van te komen: een boek over de Zaanse popgeschiedenis. Rob Hendriks is al jaren bezig met zijn onderzoek naar de Zaanse Popgeschiedenis. Veel staat inmiddels op zijn website: [www.zaanspophistorie.nl](//www.zaanspophistorie.nl). Als je liefhebber bent of zelf actief bent geweest in een bandje ga dat dan bekijken.

![](/images/dizzy-speeldoos.jpg)

*Dizzy Man’s Band*

Het is altijd een wens geweest van dat er meer gegevens beschikbaar zouden komen in de vorm van plakboeken, foto’s en verhalen over die boeiende muziekperiode. De Zaanstreek kende zoveel bandjes dus moet er hier en daar op zolders in kasten kostbaar materiaal liggen dat voor die geschiedenis van groot belang is.

Inmiddels is er beweging over een boek over de Zaanse pophistorie. Er is medewerking van het gemeentearchief en er is een uitgever. 

Op 10 november, middag en avond, wordt een evenement georganiseerd in De Fabriek in Zaandam om aandacht te vragen voor de Zaanse pophistorie en om mensen te bewegen informatie aan te dragen, spullen te doneren voor het archief en verhalen te vertellen voor de verhalenbank.

![](/images/4-devotions1.jpg)

*John Hatton and the Devotions*

Het is de bedoeling dat in de middag verhalen worden verzameld en is er een akoestische act (welke is nog niet bekend). ‘s Avonds is er een (basis)band (The Streetrollers) die een set Zaanse covers gaat spelen en daarvoor zullen ook muzikale gasten (Zaanse coryfeeën uit het verleden) uitnodigen om mee doen zoals Klaas Versteeg, Ton de Boer, Huub vd Lubbe etc. Er wordt ook een film gedraaid met allemaal Zaanse clips.

Dus komt allen en neem je spullen mee die nu toch maar in de kast liggen te verstoffen. Het gemeentearchief is de beste plaats om je plakboek of foto’s uit die tijd te bewaren voor het nageslacht. En zo help je mee om een mooi boek te maken over De Zaanse Popgeschiedenis.

[www.zaanspophistorie.nl](https://www.zaanspophistorie.nl)

De Fabriek, Jan Sijbrandsteeg 12, 1502 BA Zaandam.