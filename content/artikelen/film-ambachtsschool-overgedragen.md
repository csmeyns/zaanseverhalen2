---
title: 'Film ambachtsschool overgedragen'
date: '2019-07-01T20:34:04+00:00'
status: publish
permalink: /film-ambachtsschool-overgedragen
author: 'Ruud Meijns'
excerpt: ''
type: post
id: 5530
featured_image: /images/Ambachtsschool.jpg
categories:
    - Historie
tags:
    - '1960'
    - Ambachtsschool
    - 'Bouwers aan de toekomst'
    - Jedelooschool
    - jubileumfilm
    - P.W
post_format: []
tagline:
    - 'Jubileumfilm uit 1960, van de Ambachtsschool te Zaandam, is terecht.'
---
De film ‘Bouwers van de toekomst’ die in 1959 in opdracht van het bestuur van de Ambachtschool P.W. Jedelooschool werd gemaakt, is terecht. De film werd in 1960 aan de leerlingen vertoond tijdens het jubileum van de school. Jarenlang was de film onvindbaar. 

Tijdens mijn zoektocht naar informatie over de Ambachtschool vroegen oud-leerlingen ernaar want ze hadden de film tenslotte gezien. Uiteindelijk werd met behulp van een advertentie in de krant de film bij mevr. Ineke Spronkers thuis op zolder gevonden. De man van mevr. Spronkers was directeur ten tijde van de overgang van de Jedelooschool naar De Nieuwe Vaart. Toen het gebouw aan de Westzijde leeg opgeleverd moest worden om er appartementen in te bouwen, liepen ze voor een laatste inspectie door de school en hebben toen nog waardevolle zaken meegenomen voordat die in de afvalbak terecht zouden komen.

![](/images/IMG_20181207_141906-c.jpg)

*Een foto gemaakt tijdens een proefvertoning.*

Hieronder zaten een aantal filmblikken en een projector. Dat alles is bij het gemeentearchief afgeleverd. Nadat de filmblikken op het gemeentearchief waren geopend en voorzichtig stukjes film werden bekeken bleek, de bedoelde film er inderdaad in te zitten. De film, 16 mm, is nog in goede staat, maar wat nog ontbreekt is een geluidspoor. Volgens experts moet er een aparte band bij hebben gezeten die het geluid van de film draagt. Naar die band wordt nog gezocht. 

![](/images/IMG_20180823_152329c.jpg)

*De 16 mm projector.*

Deze film is 28 juni 2019 officieel overgedragen aan het gemeentearchief Zaanstad waar het origineel onder goede omstandigheden bewaard zal worden. 

Er is inmiddels een digitale versie van gemaakt en mocht de geluidsband nooit gevonden worden wordt eraan gedacht een commentaar onder de film te zetten van iemand die de school in die tijd kende. Een publieke vertoning boort tot de mogelijkheden.

![](/images/IMG_20190628_135600-c.jpg)

*Mevrouw Spronkers tekent de overdrachtspapieren.*

Foto's: Ruud Meijns, eigen foto’s.