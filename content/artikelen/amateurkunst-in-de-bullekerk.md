---
title: 'Amateurkunst in de Bullekerk'
date: '2016-06-03T19:28:28+00:00'
status: publish
permalink: /amateurkunst-in-de-bullekerk
author: 'Ruud Meijns'
excerpt: ''
type: post
id: 739
featured_image: /images/SAM_2072-2.jpg
categories:
    - ZaanKunst
tags:
    - 'Bullekerk Zaandam'
    - 'Dirk Kruit'
    - 'Hilde Wendth'
    - 'Inge Kan'
    - 'Leny van der Woude'
    - 'Mada Gräfe'
    - 'Manja Markies'
    - 'Toon je kunst'
    - 'Trijntje Munters'
    - 'Trix van de Berg'
    - 'Wies Bast – Tijhaar'
    - 'Wil Kruit'
post_format: []
tagline:
    - 'Van 28 mei tot 2 juni werd in de Bullekerk een expositie gehouden amateurkunstenaars.'
---
Van zaterdag 28 mei tot 2 juni werd in de Bullekerk, Westzijde, een expositie gehouden van amateurkunstenaars.

De deelnemers waren: 

- Inge Kan
- Dirk Kruit
- Hilde Wendth
- Leny van der Woude
- Mada Gräfe
- Manja Markies
- Trijntje Munters
- Trix van de Berg
- Wies Bast 
- Tijhaar 
- Wil Kruit

En allemaal in het kader van ‘Toon je kunst in juni’.

Wat is het toch een mooie kerk die Bullekerk en wat een ruimte om in tentoon te stellen. Als ik één opmerking mag maken is dat de kerk misschien wat te groot is voor deze tentoonstelling. Het getoonde werk, nogmaals allemaal amateurs, is heel verschillend. Allemaal beeldende kunst, maar de één doet het met fotografie, de ander met schilderkunst, met collages, beeldhouwwerk, kostuums.

![SAM_2078 2](/images/SAM_2078-2.jpg)

Leny van der Woude dacht ooit dat ze niet kon schilderen, maar zit nu al weer 24 jaar bij Fluxus om het te leren. Ze schildert, meestal van foto’s, dieren, landschappen. Niet meer zo groot als voorheen, ze werkt nu kleiner.

![SAM_2076 2](/images/SAM_2076-2.jpg)

Manja Markies laat zich inspireren door klederdracht uit Noord-Holland en komt met verrassende creaties.

![SAM_2072 2](/images/SAM_2072-2-1.jpg)

Hilde Wendth maakt collages van wat ze in handen krijgt; pakpapier, foto’s, kassabonnen. Het is zoeken en vinden, passen en meten. Het is rustgevende bezigheid vindt ze zelf.

![SAM_2079 2](/images/SAM_2079-2.jpg)

Dirk Kruit fotografeert de objecten zo dat ze los van hun oorsprong komen te staan. Er is geen achtergrond waardoor je ze niet in hun natuurlijke omgeving ziet staan, de planten of bloemen krijgen een eigen, abstract leven.

Het is goed dat ‘amateurs’, om ze zo toch maar te noemen, zich laten zien. Hopelijk zet het anderen aan zich op deze manier bezig te houden.