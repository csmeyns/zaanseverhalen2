---
title: 'Freek Engel - Zijn Fotostudio'
date: '2018-08-27T12:50:16+00:00'
status: publish
permalink: /freek-engel-zijn-fotostudio
author: 'Ruud Meijns'
excerpt: ''
type: post
id: 5348
featured_image: /images/Freek-Engel-portret-2.jpg
categories:
    - ZaanKunst
tags:
    - fotograaf
    - 'fotografisch atelier'
    - 'Freek Engel'
    - schilder
    - Westzijde
post_format: []
tagline:
    - 'Het foto-atelier van Freek Engel was gevestigd in de Westzijde.'
---
![](/images/Freek-Engel-portret-2.jpg)

We kennen Freek Engel allemaal, dat hoop ik tenminste, als schilder, een romantisch schilder. Vooral bekend als schilder van koeien in een landschap. Er wordt wel gezegd dat hij eigenlijk te laat is geboren want de romantische periode was eigenlijk al voorbij. In zijn tijd kwam de fotografie op en de schilder Engel pakte die nieuwe vinding op. Maar waar had hij zijn studio?

Volgens het boek ‘Freek Engel (1872-1958) De wereld van weiden en water’ van Henk Heijnen[^1], was het min of meer een voorwaarde die zijn aanstaande schoonvader de industrieel J. Dekker, aan het huwelijk met zijn dochter verbond dat Freek een echt vak zou uitoefenen; hij werd dus fotograaf. Vervolgens opende hij in 1896 een fotowinkel in een deel van de galanteriewinkel van Hoogslag aan de Westzijde. Hij noemde zijn zaak “Kunst en Photografie”.

![](/images/1896-mei-F.-Engel-foto-2.jpg)

Hij maakte dus portretten en stadsgezichten en van beide zijn in het Gemeentearchief voorbeelden te vinden.

![](/images/2132243-Kapelmeester-van-t-Kaar-2.jpg)

![](/images/2100347-De-Hogendam-gezien-vanaf-de-Voorzaan-met-links-hotel-de-Zon.jpg)

Links Het portret van Kapelmeester Van ’t Kaar en rechts het stadsgezicht met op de Hogendam hotel De Zon gezien vanaf de Achterzaan.

In de advertentie die hier boven staat, wordt Westzijde 478 G als adres gegeven, latere advertenties van Engel geven aan dat het nummer inmiddels was gewijzigd in Westzijde 63. Met dit huisnummer was het wat makkelijker om een foto te vinden van het pand.

Er zijn in het gemeentearchief twee foto’s te vinden waarop het pand zichtbaar is, niet volledig want het pand op nr. 65 had de voorkeur van de fotograaf. Op de hoek van Westzijde en Bakkerspad (Klokbaai) staan zowel 65 als 63 er op. Beide panden zouden later verdwijnen en op de plek kwam woninginrichter K. Eyer.

Eerst de oudste foto; een ansichtkaart van de Westzijde met links de twee winkels nr. 65 en daarachter nr. 63.

![](/images/4103417-Westzijde-hoek-Klokbaai-1915.jpg)

De volgende is van een latere datum, 1928, en vanuit een ander standpunt genomen. Nu beide panden duidelijk te zien. In het rechtse pand zou dan voorheen de fotozaak van Freek Engel gevestigd zijn geweest.

![](/images/2212731.jpg)

Bronnen: *Freek Engel (1872-1958) De wereld van weiden en water*, Uitgeverij Noord Holland en Gemeentearchief Zaanstad.

[^1]: Voor liefhebbers is het boek nog steeds [verkrijgbaar bij Uitgeverij Noord Holland](https://www.uitgeverij-noord-holland.nl/search/node/Freek%20Engel).