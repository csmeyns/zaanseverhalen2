---
title: Oproep
date: '2018-11-14T20:08:00+00:00'
status: publish
permalink: /oproep
author: 'Ruud Meijns'
excerpt: ''
type: post
id: 5379
featured_image: /images/andere-tijden.png
categories:
    - Historie
    - Mensen
tags:
    - 'Albert Heijn'
    - 'Andere Tijden'
    - communisme
    - Huishoudschool
    - Supermarkten
post_format: []
tagline:
    - 'Het programma Andere Tijden gaat de jaren Vijftig in en zoekt ooggetuigen.'
---

![](/images/andere-tijden.png) 

De geschiedenisafdeling van de NTR, bekend van het programma *Andere Tijden* en historische televisieseries over onder meer de *Gouden Eeuw*, de jaren zestig en recent de *Tachtigjarige Oorlog*, is op dit moment bezig met een nieuwe serie over de *Jaren Vijftig*.

Die bestaat uit vier afleveringen die, elk op een andere plek in Nederland, enkele aspecten van dit decennium belichten. Een aflevering speelt zich af in de Zaanstreek, met aandacht voor de Koude Oorlog, de invloed van Amerika, de groei van de consumptie en vernieuwingen in het huishouden.

We zoeken mensen uit de Zaanstreek die kunnen vertellen over:

- **De Koude Oorlog**: Was u fel anti-communistisch, of juist lid van de CPN? Zat u bij de EVC en werd u ontslagen bij de Hembrug of een ander bedrijf?
- **Albert Heijn**: De grootgrutter voerde veel vernieuwingen door in de jaren vijftig: smaakpanels, kant en klare producten, een wijnclub en niet vergeten de zelfbedieningswinkel. Hield u zich bezig met productvernieuwing en marketing, of volgde u misschien een cursus zelfbediening, leerde u schappen vullen en kreeg u kassa-instructie? Wat vond u van het nieuwe winkelen? En herinnert u zich nog de legendarische helikoptervlucht van Albert Heijn waarbij ze in heel Nederland manden met producten uitdeelden?
- En tot slot: Iedereen in Nederland moest zijn steentje bijdragen aan de wederopbouw. Door loon in te leveren zodat het geld terug kon de industrie in, maar ook thuis, waar de vrouwen een modelhuishouden moesten runnen en het gezin opvoeden tot verantwoordelijke burgers. Kreeg u inderdaad deze boodschap mee, thuis of op de huishoudschool? Herinnert u zich alle tips en handigheidjes die in deze jaren ontwikkeld werden, ook door de overheid? Werd het in de loop van de jaren vijftig allemaal iets makkelijker omdat er bijvoorbeeld een wasmachine in huis kwam?

<!-- ![](/images/Huishoudschool-0.jpg) -->

Graag hoor ik uw verhaal. U kunt een mail sturen naar marchien.den.hertog@ntr.nl. Alvast hartelijk dank voor u hulp.