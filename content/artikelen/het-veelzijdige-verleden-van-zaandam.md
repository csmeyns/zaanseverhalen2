---
title: 'Het veelzijdige verleden van Zaandam'
date: '2018-08-11T15:24:52+00:00'
status: publish
permalink: /het-veelzijdige-verleden-van-zaandam
author: 'Ruud Meijns'
excerpt: ''
type: post
id: 5324
featured_image: /images/Maizena-2.jpg
categories:
    - Historie
tags:
    - 'Het veelzijdige verleden van Zaandam'
    - 'Publiekshal Stadhuis'
    - September
    - Tentoonstelling
post_format: []
---

![](/images/Maizena-2.jpg)

*Verleden Zaandam*

In deze tentoonstelling laat de vereniging Historisch Zaandam een klein deel van het veelzijdige verleden van Zaandam zien. Waar werkte men? Hoe woonden de mensen? Wat deden de mensen in hun vrije tijd? Scheepvaart en industrie speelden een belangrijke rol in het leven van zowel deftige families als arbeidersgezinnen. Werkomstandigheden verbeterden en er ontstond meer tijd voor amusement. Wat zie je hier na al die jaren nog van terug? Een koperen trekbel, schoenijzers, een Jongensdorp-paspoort in de vitrine. En na het bekijken van de tentoonstelling, zie je buiten op straat ook opeens meer verwijzingen naar het verleden.

*Het veelzijdige verleden van Zaandam* is **de hele maand september te zien** in de publiekshal.

![](/images/tableaux.jpg)

Op 6 maart 2018 is de vereniging Historisch Zaandam officieel opgericht en daarmee heeft Zaandam als laatste deelgemeente in de Zaanstreek een eigen historische vereniging gekregen.

Deze nieuwe vereniging wil zowel kennis over het verleden bevorderen, als belangstelling en waardering onderhouden voor heden en toekomst van Zaandam. De vereniging heeft hiervoor een website, organiseert tentoonstellingen, stadswandelingen en excursies en brengt eigen publicaties uit.

Daarnaast wil de vereniging Historisch Zaandam ook bijdragen leveren aan behoud, herstel en gepast gebruik van Zaandams historisch erfgoed. Dat kan door het organiseren van studiegroepen en het onderhouden van contacten met particulieren en overheidsinstanties.

**Uitnodiging tentoonstelling Het veelzijdige verleden van Zaandam**

**september 2018**

**Locatie: Publiekshal in het Stadhuis, Stadhuisplein 100 te Zaandam**