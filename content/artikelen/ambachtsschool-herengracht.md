---
title: "Ambachtsschool – Herengracht\_"
date: '2016-12-11T14:06:43+00:00'
status: publish
permalink: /ambachtsschool-herengracht
author: 'Ruud Meijns'
excerpt: ''
type: post
id: 3991
featured_image: /images/Herengracht-Ambachtschool-1917a.jpg
categories:
    - Historie
tags:
    - Ambachtsschool
    - 'Centraal Technische School'
    - 'de Vaart'
    - Herengracht
    - 'Rasp- en Spinhuis'
    - Stationstraat
    - Ziekenbarak
post_format: []
tagline:
    - 'Ambachtsschool aan de Herengracht.'
---
In 1932 werd de Centrale Ambachtsschool aan de Westzijde in gebruik genomen. In de periode voor deze school geopend werd is er heel lang geijverd voor één centrale school voor de gehele Zaanstreek. De ‘Vereeniging Centrale Ambachtsschool voor de Zaanstreek’ was hierin een voortrekker. Maar tot het zover was werd er les gegeven in een aantal locaties. In de Technische school aan de Stationstraat, in enkele lokalen in de Witte School aan het Rustenburg en in het voormalige Rasp- en Spinhuis, ook wel ziekenbarak aan de Herengracht. Hier werden voornamelijk praktijklessen gegeven. Via het bruggetje kwam men aan de overkant waar de school aan de Stationstraat stond.

![herengracht-ambachtschool-1920](/images/Herengracht-Ambachtschool-1920.jpg)

*In het midden van de foto boven loopt de Herengracht met centraal de plantsoenen.*

Op de foto hieronder uit 1917 zijn de leerlingen en de staf op de foto gegaan. Onder het puntdakje valt nog de naam ‘Ambachtsschool’ te lezen.

![herengracht-ambachtschool-4a](/images/Herengracht-Ambachtschool-4a.jpg)

Er zijn ook nog wat foto’s van enkele klassen overgebleven.

![herengracht-ambachtschool-5a](/images/Herengracht-Ambachtschool-5a.jpg)

*Misschien was dit een klaslokaal voor het bankwerken, maar er staan ook wat elektrische apparaten.*

![herengracht-timmerklas-ambachtschool-1932-a](/images/Herengracht-Timmerklas-Ambachtschool-1932-a.jpg)

*Deze foto is duidelijk een timmerklas. Allemaal in die gebouwtjes aan de Herengracht.*