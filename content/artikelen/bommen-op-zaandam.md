---
title: 'Bommen op Zaandam'
date: '2016-08-21T14:36:01+00:00'
status: publish
permalink: /bommen-op-zaandam
author: 'Ruud Meijns'
excerpt: ''
type: post
id: 964
featured_image: /images/uloschool-hogendijk-1945-2.jpg
categories:
    - Historie
tags:
    - Bommen
    - Hogendijk
    - 'Slagerij Husslage'
    - 'Ulo-school Hogendijk'
    - 'Zaandam 2e W.O.'
post_format: []
tagline:
    - 'In de 2e W.O. kwam een bom terecht op de Hogendijk. 1 dode en vijf gewonden.'
---
In de moderne oorlogsvoering worden burgers niet ontzien. Dagelijks zien we op de TV de bommen vallen. In ons land zijn dit soort gruwelijkheden al lang geleden. In de Tweede Wereldoorlog waren er de bombardementen op Rotterdam, Nijmegen en Den Haag. In vergelijking hiermee is de Zaanstreek en in het bijzonder Zaandam er goed van af gekomen. Eén bombardement heeft geschiedenis geschreven; de bom op de Hogendijk.

In april 1944 op de retourvlucht van een bombardement in Duitsland, probeerde een Britse bommenwerper in nood zijn lading te droppen. De hoop van de bemanning moet zijn geweest ze in het water te laten belanden; de Voorzaan. Misschien dachten ze ook wel aan het Noordzeekanaal. Dat voornemen slaagde niet en de bom kwam terecht op de Hogendijk, hoek Houthavenkade, waarbij de ULO-school en de slagerij van Husslage ernstige schade opliepen. Omdat het paasvakantie was vielen in en rond de school geen slachtoffers .

![Hogendijk Muloschool_0002](/images/Hogendijk-Muloschool_0002.jpg)

Op deze foto is de school nog in volle glorie te zien. We zien de achterkant van de Hogendijk. Het bruggetje is er nog steeds en zo fiets je van de Hogendijk naar de Houthavenkade en de Havenbuurt.

![uloschool-hogendijk-1945](/images/uloschool-hogendijk-1945.jpg)

![uloschool-hogendijk-1945 3](/images/uloschool-hogendijk-1945-3.jpg)

Hier nog enkele beelden van de beschadigde school op de Hogendijk.

Toch viel er een dodelijk slachtoffer te betreuren. Slagerij Husslage, op de hoek van de Hogendijk liep bij de inslag ook ernstige schade op en hier vielen een dode en vijf gewonden, waarvan één ernstig. De dode was Geertruide Alberdina Vos, 24 jaar oud. Eén van de gewonden was haar zuster Lena die onder het puin bekneld raakte. Hier enkele beelden van de ravage.

![Hogendijk 1944 1](/images/Hogendijk-1944-1.jpg)

![Hogendijk 1944 2](/images/Hogendijk-1944-2.jpg)