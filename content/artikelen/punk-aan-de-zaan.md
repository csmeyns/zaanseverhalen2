---
title: 'Punk aan de Zaan deel 1'
date: '2015-12-16T19:24:29+00:00'
status: publish
permalink: /punk-aan-de-zaan
author: 'Dirk Boet'
excerpt: ''
type: post
id: 218
featured_image: /images/21aae68aeab5786e81b22c36253a6162.jpg
categories:
    - 'Rock aan de Zaan'
tags:
    - Boudisque
    - 'Fucking Virgins'
    - 'het DrieLuyck'
    - pogoën
    - punkband
post_format: []
tagline:
    - 'In 1977 was het dat ik voor het eerst van punk hoorde. The Sex Pistols waren bijna uit elkaar, the Stranglers in de top 40 en the Dead Boys, dat was errug goed.'
---
In 1977 was het dat ik voor het eerst van punk hoorde. The Sex Pistols waren bijna uit elkaar, the Stranglers in de top 40 en the Dead Boys, dat was errug goed. Totdat in het plaatselijke jongerencentrum AJV de punkband The Gods optraden daar moesten we heen natuurlijk, tjonge dat was toch wat zo’n punkband, de fans die mee waren gekomen riepen maar naar “die boeren” *pogoën man!* tja, dat waren ze niet gewend natuurlijk, te gek vond ik het.

![](/images/21aae68aeab5786e81b22c36253a6162.jpg)

Maar toen kreeg ik een erg bromfietsongeluk waardoor ik een jaar lang in ziekenhuis en revalidatiecentrum doorbracht. Daar kwam ik niet zo veel in aanraking met punk behalve een cassettebandje wat ik eens kreeg van een jongen uit Amsterdam. The Vacants zo heette die groep, eigenlijk wel aardig. Toen ik weer een beetje opgeknapt was mocht ik in de dagbehandeling elke dag met de bus naar Wijk aan Zee. Op het station van Beverwijk moest ik overstappen en kocht ik meestal een Engels muziekblad, Sounds of New Musical Express daar stonden allerlei punkbands in en zo nu en dan zag ik in Beverwijk ook een paar punx lopen dat interesseerde mij bijzonder, vooral de kleding werd ik door gefascineerd. Zelf begon ik ook m’n kleding steeds meer te behangen met veiligheidsspelden en had ook een grote paperclip in mijn oor gedaan en had ik op een gegeven moment mijn haar zwart geverfd met behulp van m’n oudste broer haha wat een schok was dat, zwart haar terwijl ik van m’n zelf blond haar had. Nou dat was maar nix, het maakt je zo “hard” in je gezicht zeiden ze “PRACHTIG TOCH!”

![hqdefault](/images/hqdefault.jpg)

In het dorp waar ik woonde, Assendelft, was ik weer in aanraking gekomen met Paultje alias Chaos (omdat hij altijd om zijn bovenbeen een band droeg met Chaos daarop geschreven) tegenwoordig nog actief als drummer bij de Fucking Virgins. Met hem ging ik vaak om en luisterde naar punkmuziek en wij gingen ook naar Amsterdam platen kopen (Boudisque) dat was wel te gek dat Amsterdam, heel veel punx kwam je daar tegen, dat had je niet in het dorp waar wij woonden daar vonden ze dat maar raar. Soms als ik wel eens in de plaatselijke kroeg kwam moest ik van de barkeeper op een kruk staan en even laten zien wat voor creatie ik dan weer droeg,

![3luik 5 a](/images/3luik-5-a.jpg)

We hoorden van een zus van een van de jongens waar ik mee omging dat in Zaandam in “het DrieLuyck” elk weekend punkbandjes optraden… nou daar moesten we natuurlijk heen!