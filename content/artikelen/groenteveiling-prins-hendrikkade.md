---
title: 'Groenteveiling Prins Hendrikkade'
date: '2017-06-05T12:13:22+00:00'
status: publish
permalink: /groenteveiling-prins-hendrikkade
author: 'Ruud Meijns'
excerpt: ''
type: post
id: 4553
featured_image: /images/Groenteveiling1.jpg
categories:
    - Historie
tags:
    - Beethovenstraat
    - Burcht
    - Groenteveiling
    - Lijnbaanstraat
    - Loswal
    - 'Prins Hendrikkade'
    - Prinsenstraat
    - 'Supermarkt ALDI'
    - 'Veilingvereniging De Zaanstreek'
post_format: []
tagline:
    - 'Een Zaanse Groenteveiling op de Prins Hendrikkade'
---
Enige tijd geleden stond in een krant een stuk over de groenteveiling aan de Prins Hendrikkade. Ik heb nog wat foto’s gevonden en wil die graag aan de geschiedenis toevoegen.

In 1915 werden tuinders door de regering verplicht om zich aan te sluiten bij een veiling en in de Zaanstreek werd de ‘Veilingvereniging De Zaanstreek’ opgericht. Al eerder waren er veilingen geweest op de Stadswerf, de Hogedam, Burcht, en de Loswal. Voor deze veiling werd een pand gebruikt, officieel in de Beethovenstraat, maar het meest zichtbare deel lag aan de Prins Hendrikkade. Daar vond ook de aanvoer plaats en waren de deuren groot genoeg om de waren naar binnen te brengen.

![](/images/Groenteveiling01.jpg)

*In de open lucht op de Burcht staan v.l.n.r. Theo de Heer, vader Cor de Heer en zoon Jan de Heer. Zij hadden een winkel op het Vissershop.*

![](/images/Groenteveiling02.jpg)

*Nog eentje. V.l.n.r. Kees Bart, volgens Jan Hottentot geen tuinder, maar klopperwacht. Dan Maus van der Wardt, Cornelis Rep en zoon Tinus. Verder vier mannen Voorn uit Beverwijk.*

![](/images/Groenteveiling03.jpg)

Van de binnenplaats zijn alleen foto’s bewaard gebleven die fotograaf Derk Peeters heeft gemaakt. Ik heb ze op de site van Tussen Zuiddijk en Zaan gevonden. In 1981 was er sprake van het opnieuw in gebruik nemen van de hal en er zouden marktstalletjes in geplaatst worden. Uiteindelijk is er een supermarkt van ALDI in terecht gekomen die nu alweer verdwenen is.

![](/images/Groenteveiling04.jpg)

*De open ruimte voor de stalletjes.*

![](/images/Groenteveiling05.jpg)

*Het zicht op de Prins Hendrikkade met lege kratten en helemaal links nog de deuren die toegang gaven naar het binnenste van de veiling.*

Door klachten over hygiëne, denk aan afval van groente en de vele lege kistjes werd de veiling verplaatst naar de Lijnbaanstraat/Prinsenstraat en werd in 1927 officieel in gebruik genomen. Van die gelegenheid werd een foto gemaakt met burgemeester K. ter Laan in het midden.

Deze veilinghal heeft er nog tot 1975 dienst gedaan voor de groothandel en distributeurs. Na de Tweede Wereldoorlog is de organisatie in groente en fruit zoveel veranderd dat daar voor een plaatselijke veiling geen plaatst meer was.

Foto’s: Zaandam in oude ansichten – Jan Hottentot, Gemeentearchief Zaanstad.