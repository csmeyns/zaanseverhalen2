---
title: 'Surinaamse slavenregisters'
date: '2017-03-05T18:11:11+00:00'
status: publish
permalink: /surinaamse-slavenregisters
author: 'Ruud Meijns'
excerpt: ''
type: post
id: 4282
featured_image: /images/img_3274.jpg
categories:
    - Historie
tags:
    - 'Radboud Universiteit'
    - Slavenregisters
    - Slavernij
    - 'Surinaamse Slavenregisters'
    - Suriname
post_format: []
tagline:
    - 'De Surinaamse slavenregisters zullen ontsloten worden.'
---
Rond 1830 leefden bijna 45.000 mensen in Suriname in slavernij. Dat was meer dan tachtig procent van de bevolking. Tot de afschaffing van de slavernij in 1863 werden al deze mensen onder de naam van hun eigenaar geregistreerd in de slavenregisters.

De namen van vrijwel alle mensen in slavernij terugvinden en hun leven volgen tot aan de afschaffing van slavernij in 1863. Dat kan in de Surinaamse slavenregisters, een unieke maar bijna onbereikbare historische bron.

De slavenregisters in het Nationaal Archief Suriname zijn de enige archiefbron waarin vrijwel alle slaafgemaakte mensen in Suriname te volgen zijn. De slavenregisters zijn uniek in de wereld, een monument voor het Surinaams-Nederlandse slavernijverleden.

![](/images/slavenregisters.jpg)

Coen van Galen (Radboud Universiteit Nijmegen) en Maurits Hassankhan (Anton de Kom Universiteit van Suriname) willen samen deze slaafgemaakte mensen weer zichtbaar maken. Om de Surinaamse slavenregisters voor een breed publiek beschikbaar te maken zijn ze het [crowdfunding](http://crowdfunding.ru.nl/projecten/help-mee-maak-de-surinaamse-slavenregisters-openbaar) en [*citizen science*](http://www.ru.nl/slavenregisters/inschrijven/) project gestart ‘Help mee! Maak de Surinaamse slavenregisters openbaar’. Ik heb me aangemeld om de registers in te voeren.

Foto: Radboud Universiteit

[http://www.ru.nl/slavenregisters/](http://www.ru.nl/slavenregisters/)