---
title: Nachtdingen
date: '2017-04-23T17:35:53+00:00'
status: publish
permalink: /nachtdingen
author: 'Ruud Meijns'
excerpt: ''
type: post
id: 4472
featured_image: /images/nachtdingen.jpg
categories:
    - Reflectie
tags:
    - 'Laatste trein'
    - 'Marco van Basten'
    - Nachtdingen
    - 'stilte in de nacht'
post_format: []
tagline:
    - 'Dingen die je ''s nachts hoort als het stil is.'
---
Er zijn van die nachten, je komt maar niet in slaap, buiten is het doodstil en opeens hoor je een motor, komend vanuit Amsterdam. Het is een rustig geluid, het zal een oudere motor zijn; een Norton? Je kunt het geluid, door de stilte, volgen richting Purmerend, misschien wel voorbij die stad. Soms valt het geluid even weg en dan is het er weer. Dat zijn van die Nachtdingen.

Mensen maken ook Nachtdingen. Ik hoorde eens iemand, weer zoâ€™n stille nacht, vanaf het station keihard lachen. De persoon bleef maar lachen, soms was er even een stilte en dan begon het weer; keihard lachen. Ik denk dat ik de lacher tot ver over het bruggetje naar de Havenbuurt heb kunnen volgen.

En dan was er ook nog die voetbalfan. Ook uit het station, laatste trein, die de hele weg naar huis de naam van zijn favoriete voetballer schreeuwde; Marco van Basten. Hij bleef maar doorgaan, midden in een stille nacht, een vrolijke roep om de sterspeler.

### Marco van Basten !!
## Marco van Basten!!
# Marco van Basten!!