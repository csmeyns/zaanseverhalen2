---
title: 'De Noorderbrug'
date: '2017-06-24T13:37:26+00:00'
status: publish
permalink: /de-noorderbrug
author: 'Ruud Meijns'
excerpt: ''
type: post
id: 4590
featured_image: /images/Noorderbrug0.jpg
categories:
    - Historie
tags:
    - 'Koog aan de Zaan'
    - Noorderbrug
    - Raadhuisstraat
    - Slachthuisbuurt
    - Tolbetaling
    - Zaandam
post_format: []
tagline:
    - 'De Noorderbrug, nog zo''n mooie brug uit het verleden.'
---
De Noorderbrug is er niet meer, maar in de herinnering bestaat hij nog wel bij vele Zaankanters. Toen er nog geen bruggen over de Zaan waren, behalve die bij de sluis in Zaandam, werden mensen met een bootje naar de overkant geroeid. Toen de industrie begon toe te nemen kwamen er veren. Later kwam ‘De Hoopbrug’ en wat later kwam er een brug die mensen van het Kalf naar de Koog moest brengen; De Noorderbrug.

![](/images/Noorderbrug_0005.jpg)

De Noorderbrug verbond Zaandam met Koog aan de Zaan, toen nog zelfstandige gemeenten. Van Zaandam in de Oostzijde bij de Slachthuisbuurt naar de overkant in de Koog uitkomend in de Raadhuisstraat tegenover de Ruyterstraat. De brug werd op 30 april 1902 geopend door burgemeester Cleveringa van Koog aan de Zaan.

![](/images/Noorderbrug-over-de-Zaan.-Brugwachter-vd-Kommer.-1915.jpg)

Om gebruik te mogen maken van de brug moest er tol worden betaald. Deze tol werd verpacht en de pachter van de Noorderbrug, de heer H. van der Kommer, liet in 1902 bij de oprit aan de Koogse kant een café met woning bouwen. Dat zag je wel meer; een café bij de op- of afrit van een brug. Brugwachter vd Kommer maakt een praatje met een fietser en dan kan er meteen afgerekend worden. Als voetganger, met of zonder rijwiel, betaalde je 2 cent.

![](/images/Noorderbrug-1.jpg)

Ik vond het wel een mooie brug, het had wel een lastig hobbeltje in het midden en een enkele kar met laag onderstel is er wel eens op blijven hangen.

![](/images/Noorderbrug.jpg-1976.jpg)

Op de brug met het zicht naar Koog aan de Zaan. De brug is in 1976 gesloopt en als vervanging kwam de Willem Alexanderbrug.