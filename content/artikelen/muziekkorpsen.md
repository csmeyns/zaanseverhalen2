---
title: Muziekkorpsen
date: '2019-03-15T15:16:12+00:00'
status: publish
permalink: /muziekkorpsen
author: 'Ruud Meijns'
excerpt: ''
type: post
id: 5506
featured_image: /images/muziekconcours-1904-2b.jpg
categories:
    - 'Geen categorie'
tags:
    - '1904'
    - Dam
    - marsmuziek
    - Muziekconcours
post_format: []
---

![](/images/muziekconcours-1904-2b.jpg)

Ik had nog nooit een foto van de Dam aan de haven gezien met zoveel mensen. Een enorme optocht van mensen die tot aan het stadhuis leek door te gaan. Bij nader onderzoek bleek het allemaal wel te verklaren.

Het was 1904 en er werd in Zaandam op 12 juni een muziekconcours gehouden, georganiseerd door de Provinciale Bond van Harmonie en Fanfarekorpsen. 29 korpsen hadden zich aangemeld, waarvan 11 Harmonie- en 18 fanfaregezelschappen.

![](/images/muziekconcours-1904-2a.jpg)

’s Morgens om 11 uur was er een ontvangst van alle officials in café Prins Hendrik op de Prins Hendrikkade en daarna werden alle orkesten op de Burcht opgesteld. Doel was een mars door de stad te houden van de Burcht, Westzijde, Stationsstraat, Rustenburg, Gedempte Gracht en zo via de Dam en Zuiddijk weer terug naar het feestterrein van café Prins Hendrik. Tijdens de mars door de stad werd gezamenlijk 1 stuk gespeeld t.w. “Souvenir de Heerlerheide” van Kessels. Dat had ik graag willen horen.

In mijn jonge jaren, zei opa, kwamen er regelmatig muziekkorpsen door de straat. Je hoorde ze al van ver aankomen. Spannend, alle mensen hun huizen uit. Er wordt nog volop gemusiceerd in de Zaanstreek, maar ze lopen niet meer door de straten.