---
title: 'De Bruynzeel gebouwen'
date: '2017-09-03T19:12:01+00:00'
status: publish
permalink: /de-bruynzeel-gebouwen
author: 'Ruud Meijns'
excerpt: ''
type: post
id: 4761
featured_image: /images/Kantoor-Deurenfabriek2a.jpg
categories:
    - Historie
tags:
    - 'Bruynzeel kantoor P. Ghijsenlaan'
    - 'Frank Lloyd Wright'
    - 'Jan Wils'
post_format: []
---
![](/images/Larkin-1907-2.jpg) 

Het ontwerp van de fabriek van Bruynzeel in Zaandam door architect Jan Wils is in hoge mate geïnspireerd op het werk van Frank Lloyd Wright. Vilmos Huszár, één van de voormannen van de Stijl-groep zei dat Lloyd Wright de vader van de Stijl-architectuur was.

Zijn gebouw voor de Larkin Soap Company in Buffolo, New York uit 1903, zou mede model hebben gestaan voor de vorm die het kantoorpand in Zaandam uiteindelijk kreeg.

Voor deze Amerikaanse architect was de omgeving waarin een gebouw kwam te staan mede bepalend voor de uiteindelijke vorm.

Het kantoor van de Bruynzeel deurenfabriek aan de Pieter Ghijsenlaan in Zaadam is een prachtig voorbeeld van een pand dat volgens de nieuwe manier van bouwen in de jaren ’20 van de vorige eeuw kon ontstaan.

![](/images/Kantoor-Deurenfabriek2b.jpg)

*Het kantoor met links ervan een deel van een fabriekshal.*

![](/images/Kantoor-Deurenfabriek3.jpg)

Ook aan de andere delen van de fabriek werd eenzelfde aandacht gegeven van eenvoud en zuiverheid.

![](/images/Kantoor-Deurenfabriek4.jpg)

Geen onnodige ornamenten en andere verfraaiingen. Dezelfde uitstraling heeft ook de deurenfabriek.

De fabriekshallen werden ook door Jan Wils ontworpen.

![](/images/deurenfabriek-a.jpg)

*Een overzichtsfoto van de fabriek uit het jubileumboek van de firma Bruynzeel.*

In 1982 bleek bedrijfssanering voor Bruynzeel onontkoombaar. Van het grote fabriekscomplex te Zaandam zijn in 1998 het kantoor, de hallen en droogkamers afgebroken.

![](/images/Stormhoek-2.jpg)

Ook de vroegere woning voor Cornelis Bruynzeel Jr. en zijn vrouw, ‘de Stormhoek’ met het kenmerkende Stijl-interieur bestaat niet meer.

Zie verder: het [artikel over De Stormhoek](/artikelen/de-stormhoek).